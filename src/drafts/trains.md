**Dálkové vedení vlakových linek představuje páteřní síť pro vnitrostátní dopravu. Takovéto vedení linek existuje již v současnosti v Česku i na Slovensku. V Česku je současné vedení značně prago-centrické. Celý systém je koncipován na otázce "Jakou linkou se dostanu z Prahy do bodu X?" Přitom zanedbává pohled z větší perspektivy - jak se dostat z jakéhokoliv bodu X v Česku do jakéhokoliv jiného bodu Y? Na Slovensku je linkové vedení v podstatě omezeno na 3 linky - Bratislava - Žilina - Košice, Bratislava - Zvolen - Košice a Žilina - Zvolen. Přitom existuje množství dalších tratí, kde by zavedení linkové dopravy dávalo smysl (i za cenu toho, že by jej neobsluhovala jediná souprava v celé délce, kvůli chybějící elektrické trakci). Jak by tedy mohl vypadat plán vedení dálkových vlakových linek, který by se na přepravu po Československu díval z holistického hlediska? Obrazně se můžeme ptát, jak by vypadalo "republikové metro"?

Celý systém by pozůstával z 21 linek - 7 expresů, kterých jízda by pokračovala do sousedních států. A 14 rychlíků, které by posilovaly vnitrostátní a regionální dopravu.

Expres 1 - Metropolitan První expresní linka by spojovala největší města Československa - Prahu, Brno a Bratislavu. Jedná se o spojení současných expresních linek Ex3 (Praha - Bratislava) a Ex5 v Česku (Německo - Děčín - Praha) a expresní linky Ex3 na Slovensku (Bratislava - Nové Zámky - Maďarsko). Svou cestu by linka začínala na Česko-Německé hranici, pokračovala přes Děčín a Ústí nad Labem do Prahy. Dále by míjela Kolín, Pardubice a v České Třebové odbočila na Svitavy a Brno. V Břeclavi by se linka rozvětvovala, část spojů by směřovala do Rakouska, ostatní by pokračovali přes Kúty do Bratislavy, Nových Zámků, Štúrova a dále do Maďarska. Takt linky na hlavní trase Děčín - Praha - Břeclav by byl minimálně 60 minut, možná i častěji.

Expres 2 - Carpatia Expres číslo 2 by spojoval republiky od západu na východ v celé její délce. Opět by začínal v Německu a směřoval do Plzně buď přes Františkovy Lázně, Cheb a Stříbro, nebo přes Domažlice a Nýřany. Z Plzně by dál pokračoval do Prahy, Kolína a Pardubic. Z České Třebové se stáčí na Olomouc a v Hranicích na Moravě pak pokračuje po "dráze československé vzájemnosti" do Púchova. Odtud navazuje na trať do Žiliny, Popradu a Košic. Část spojů pokračuje ještě dál, a to přes Michaľany a Čiernu nad Tisou až na Ukrajinu. V současnosti dráze tohoto spoje odpovídají vedení českých expresů Ex2 (Praha - Žilina) a Ex6 (Praha - Plzeň - Domažlice/Františkovy Lázně) a části slovenských linek Ex1 (Žilina - Košice) a Z30 (Košice - Čierna nad Tisou - Ukrajina).

Expres 3 - Baltica Expresní linka číslo 3 by byla střídavě vedena po dvou trasách - mezinárodní a vnitrostátní. Mezinárodní varianta by začínala v Rakousku a překračovala Českou hranici u Rybníku. Dál by vedla na sever přes České Budějovice a Tábor do Prahy. Tady by se stáčela na východ a směřovala přes Kolín a Pardubice do Ústí nad Orlicí, kde by odbočkou na Letohrad vjížděla do Polska. Vnitrostátní varianta by začínala v Českém Krumlově. Trasa od Českých Budějovic přes Prahu až do Ústí nad Orlicí by byla totožná s mezinárodní variantou. Vnitrostátní spoje by ale dál pokračovali do České Třebové, Olomouce, Přerova, Otrokovic a střídavě do Zlína a Vizovic, nebo do Uherského Hradiště a Luhačovic. Vzniklo by tak přímé spojení Zlína s Prahou a Českými Budějovicemi. V současnosti na této trase jezdí linka Ex7 (Rakousko - České Budějovice - Praha), Ex32 (Praha - Ústí nad Orlicí- Polsko) a R18 (Praha - Zlín a Praha - Luhačovice).

Expres 4 - Moravia Mezinárodní linka mezi Varšavou a Vídní, nebo Budapeští by tvořila základ linky 4, páteřního spojení Moravy. Z Polska by směřovala přes Bohumín do Ostravy, Přerova, Starého Města u Uherského Hradiště a Břeclavi. Obdobně jako u Metropolitanu (expresní linky 1) by část spojů pokračovala do Rakouska, a část přes Bratislavu a Nové Zámky do Maďarska. Také v současnosti se táto linka označuje v Česku jako Ex4 (Polsko - Bohumín - Břeclav) a na Slovensku jako Ex3 (Břeclav - Bratislava - Nové Zámky - Maďarsko).

Expres 5 - Tatran Pátá expresní linka kopíruje současné vedení slovenských linek Ex1 (Bratislava - Žilina - Košice) a Z31 (Košice - Humenné). Z Rakouska se dostává do Bratislavy a dál pokračuje podél Váhu do Trnavy, Trenčína a Žiliny. Její trasa by dále vedla přes Tatry do Košic, Michalovec a Humenného. Část spojů by pokračovala ještě dál, přes Medzilaborce až do Polska.

Expres 6 - Cassovia Šestý expres, spojující Polsko a Maďarsko by vedl krátkým úsekem přes Východní Slovensko. Z Polska by vjížděl přes Plaveč do Prešova, Kysaku a Košic, odkud by dále jel směrem na maďarský Miškolc. Jedná se o jedinou expresní linku, u které by byl pravidelný takt 120 minut, nebo ještě delší. V současnosti na této lince jezdí slovenské linky Z31 (Polsko - Prešov - Košice) a Ex 6 (Košice - Maďarsko).

Expres 7 - Ostravan Poslední, sedmá expresní linka představuje jakousi alternativu k lince 2 (Carpatia). Od německých hranic by vedla přes Cheb a Karlovy Vary podél Krušných hor do Mostu a Ústí nad Labem. Tady by se linka stáčela do Prahy a dál přes Kolín, Pardubice a Olomouc do Ostravy. Linka by pak spojovala Karvinou, Třínec a Čadcu a pokračovala do Žiliny, Martina, Banské Bystrice a Zvolena. Ze Zvolena by pak každý druhý spoj pokračoval jižním Slovenskem přes Lučenec a Rožňavu až do Košic. Tuto komplikovanou trasu v současnosti obsluhuje až 5 jednotlivých linek: česká R15 (Cheb - Ústí nad

Rychlík 8 Zatím co úkolem expresních linek je zabezpečovat mezinárodní a vnitrostátní provoz na hlavních koridorech, rychlíky plní spíše regionální funkci, nebo vedou po alternativních trasách a zabezpečují dopravní obslužnost "hluchých" míst na mapě. Rychlík číslo 8 opisuje pomyselný půlměsíc kolem jižní hranice Česka. Z Mostu směřuje přes Žatec a Blatno u Jesenice do Plzně. Dále přes Strakonice do Českých Budějovic. Odtud přes Jindřichův Hradec do Jihlavy a dále přes Třebíč do Brna. Poslední úsek vede přes Vyškov a Přerov až do Ostravy a Bohumína. V současnosti je ta sama dráha rozdělena mezi 3 rychlíkové linky - R8 (Bohumín - Brno), R11 (Brno - České Budějovice - Plzeň) a R25 (Plzeň - Most).

Rychlík 9 Druhá rychlíková linka (s pořadovým číslem 9) začíná v Trutnově a směřuje přes Hradec Králové a Nymburk do Prahy. Tady ale nekončí, a pokračuje dál do Plzně, Klatov a část spojů pak přes Železnou Rudu až do Německa. V současných jízdních řádech by tu samou linku dostali spojením linek R10 a R16.

Rychlík 10 Navrhovaná linka R10 by se dala popsat jako "severočeský okruh". Svou pouť začíná v Ústí nad Labem, odkuď vede přes Děčín a Českou Lípu do Liberce. Z Liberce pak směřuje na jihovýchod a propojuje Turnov, Hradec Králové a Pardubice, kde svou jízdu končí. V současnosti na té samé trase jezdí linka R14.

Rychlík 11 Rychlík 11 začíná svou pouť v Rakovníku, odkud jede přes Kladno a Prahu do Kolína. Tam odbočí na Kutnou Horu a přes Havlíčkův Brod jede do Brna, Prostějova a Olomouce. V Zábřehu na Moravě se trasa této linky rozvětvuje - část spojů jede do Šumperku a Koutů nad Desnou, druhá část přes Hanušovice do Jeseníku. Tato linka se v současnosti skládá z linek R24 (Rakovník - Praha), R9 (Praha - Havlíčkův Brod - Brno) a R12 (Brno - Šumperk).

Rychlík 12 Rychlík 12 protíná Čechy v severo-jižní osi. Z Českého Krumlova jede přes České Budějovice a Tábor do Prahy. Z Prahy dál do Čelákovic, Mladé Boleslavy a Turnova. Tady polovina spojů pokračuje do Tanvladu a druhá polovina do Liberce. Soupravy jezdící do Liberce vyžadují lokomotivu na obou koncích vlaku. Tato trasa je dnes obsluhovaná linkami R17 (České Budějovice - Praha) a R21 (Praha - Tanvald). V současnosti neexistuje přímé spojení Prahy s Libercem.

Rychlík 13 I když je pravobřežka většinou využívaná pro nákladní dopravu, i v současnosti po ní vede pravidelná rychlíková linka R23 z Ústí nad Labem přes Mělník a Nymburk do Kolína. V nové Československém jízdním řádu by její trasa byla dál prodloužena přes Pardubice, Svitavy, Brno a Břeclav. V Kútech by se její trasa rozdělovala a střídavě vedla buď do Bratislavy, nebo přes Bílé Karpaty do Trnavy a Nitry. Trasu z Pardubic do Brna v stávajících jízdních řádech obsluhuje linka R19, Brno - Břeclav zajišťuje linka R13, Kúty - Bratislava Ex30 a Kúty - Trnava - Nitra linky P16 a Z22.

Rychlík 14 Pokud by se někdo chtěl bez přestupu dostat z Rumburku přes Českou Lípu, Mladou Boleslav a Kolín do Havlíčkova Brodu, nebo až Jihlavy, ve společném československém jízdním řádu by nastoupil do vlaků linky 14. V současnosti musíte na této lince přesedat - z Kolína jezdí linka R22 pouze do Nového Boru. A část vlaků linky R9 jezdí z Kolína do Jihlavy.

Rychlík 15 Patnáctá rychlíková linka představuje alternativu pro spojení Praha - České Budějovice. Místo trasy přes Benešov, Tábor a Veselí nad Lužnicí (kterou obsluhují linky Ex3 a R12) vede přes Beroun, Příbram a Písek a pokračuje až do Českých Velenic. Na té samé trase jezdí pravidelná rychlíková linka už dnes - ovšem s označením R26.

Rychlík R16 Trasa rychlíkové linky R16 je mimořádně komplikovaná, ale důležitá, protože spojuje jinak oddělené oblasti Moravy a Slezska. V pravidelném intervalu jezdí jako dvě naprosto oddělené linky - R16A ze Znojma přes Břeclav, Uherské Hradiště a Přerov do Olomouce; a linka R16B z Krnova do Opavy, Ostravy, Havířova a Českého Těšína. Ovšem, každý druhý spoj by tyto linky propojil (a místo Znojma jel do Brna). Trasa spojené linky R16 by tak vedla z Brna do Břeclavy, Uherského Hradiště, Přerova a Olomouce, a pak dál na sever do Bruntálu, Krnova, Opavy, Ostravy, Havířova a svou dlouhou pouť by ukončila v Českém Těšíně. Ve stávajícím jízdním řádu jezdí na trase Brno - Břeclav - Uherské Hradiště - Přerov - Olomouc linka R13 a na trase Olomouc - Bruntál - Krnov - Opava - Ostrava linka R27. Trasy Břeclav - Znojmo a Ostrava - Havířov - Český Těšín dnes obsluhují regionální spoje.

Rychlík 17 Dráha rychlíkové linky R17 je zcela nová. V současné době ji obsluhují pouze regionální spoje. Po jejím zavedení dojde k propojení Slovácka, středního Považí a celého historického území Nitry. Vlaky započnou svojí jízdu ve Starém Městě u Uherského Hradiště. Přes Vlárský Průsmyk se dostanou do Trenčanské Teplé a v Trenčíně odbočí na Chynorany. Odsud pojedou dál na Topoľčany, Nitru, Nové Zámky až do Komárna.

Rychlík 18 Navrhovaná rychlíková linka R18 prodlužuje stávající slovenskou linku R11. Začíná v Bratislavě a pokračuje dál přes Trnavu, Hlohovec, Lužianky a Topoľčany. Linka v současnosti končí v Prievidzi, po novém by ale pokračovala do Turčianskych Teplic, Martina a Vrútek, čímž by propojila Horní Nitru a Turiec.

Rychlík 19 Linka R19 spojuje Bratislavu s Banskou Bystricí. Vede přes Šurany, Levice a Zvolen. V současné době je vedena pod linkovým označením R13. Každý druhý spoj by pak z Banské Bystrice pokračoval v jízdě do Brezna, Gelnice, Kysaku, Prešova, Vranova nad Topľou a Humenného. Tím by tato linka pokryla i dráhy slovenských linek Z35 a části noční linky N1.

Rychlík 20 V pořadí dvacátá dálková vlaková linka by na své pravidelné trase Bratislava - Žilina sloužila jako posilový spoj pro linku Ex5. Takovýto posilový spoj existuje již dnes, pod slovenským linkovým označením R10. Některé spoje by ale pokračovali přes Liptovský Mikuláš a Poprad do Staré Ľubovně. Trasu Poprad - Stará Ľubovňa dnes obsluhuje linka Z32.

Rychlík 21 Poslední linkou "Československého metra" je linka R21. Jedná se o jižní spojení Bratislavy a Košic, s prodloužením až do Prešova. Slouží jako posilová linka pro Ex7 a R19. Na své trase míjí zastávky jako Šurany, Zvolen, Lučenec, Rožňava, Kysak. Dnes bychom její jednotlivé úseky našli označené jako R13, R14 a Z31.
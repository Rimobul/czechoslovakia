# Proč by se mělo Československo sjednodit?

1. Silnější hlas v EÚ a NATO.
    - Už bychom nebyli dvě malé země, které si cizinci pletou s Čečenskem, nebo Slovinskem. Naopak, byli bychom zemí střední velikosti, která má v zahraničí zvučné jméno.
2. Stabilnější vnitřní i zahraniční politika.
    - Vždy, když stávající opozice nahradí koalici, prvních pár let jen demontuje a odvolává to, co předchozí vláda schválila. Jak v Česku, tak na Slovensku. Když vy na daních uberete, tak my přidáme. Když vy něco zavedete, my to zrušíme. Když vy táhnete k Západu, tak my k Východu. Ve společném státě by se tyto protichodné síly víc vyvažovali, a místo zbytečných rozkolů by museli hledat společnou cestu vpřed.
3. Efektivnější státní správa.
    - Jedna vláda, jeden parlament, méně duplicit.
4. Společná armáda.
    - Společně máme potenciál být 10. nejsilnější armáda v NATO.
5. Větší jednotný trh.
    - Více zákazníků znamená pro podnikatele větší obrat a znížení nákladů. Více firem v jednom státě znamená pro zákazníky větší kvalitu a nižší ceny.
6. Lákavější pro zahraniční investice.
    - Větší stát, více obyvatel, větší atraktivita pro cizí kapitál.
7. Společná energetická politika.
    - Propojení elektrických, plynových a vodovodních sítí znamená větší stabilitu a ochranu před případnými blackouty, vyplými ruskými kohoutky nebo suchem. 
8. Jednotná kupní síla.
    - Lepší vyjednávací podmínky při společném nákupu ze zahraničí. Třeba když stát bude chtít nakupovat vakcíny proti další pandemii, nebo uran pro jaderné elektrátny.
9. Jazyková blízkost.
    - Jednoducho si rozumieme.
10. Společná historie.
    - Těch téměř 100 společných let nejde jen tak zahodit.
11. Sdílené hodnoty.
    - Jsme takovými středoevropskými pragmatiky. Ideální rovnováha mezi západním idealismem a východním zpátečníctvem.
12. Bohatší kultura.
    - Více knih, hudby, filmů, obrazu a soch... 
13. Společná věda a výzkum
    - Víc hlav víc umí.
14. Společné sportovní reprezentace.
    - Víte kolik zlatých medajlí by naši sportovci získali, kdyby reprezentovali Československo společně? Všechny.
15. Symbol světu.
    - V dnešní době, kdy je společnost v každém státě, ale napříč zeměkoulí rozdělena nesmířitelnými ideologickými sváry můžeme ukázat, že vzájemná spolupráce je nejen potřebná, ale i možná.

## Co může Česko nabídnout Slovensku?

Stabilitu. Od rozdělení v roce 1993 si oba státy prošli turbulentními časy. Na jejich čelech se vystřídali seriózní, i méně seriózní politici. Ale v Česku to nikdy nedošlo až do takových extrémů, jako tomu bývalo (a bývá) na Slovensku. Díky tomu se Česko těší lepší ekonomice, zdravějším institucím a pozitivnější náladě ve společnosti.

## Co může Slovensko nabídnout Česku?

Potenciál. V roce 1918 Slovensko dosahovalo pouze 10-25% výkonu Českých zemí v jednotlivých ekonomických ukazatelech. V současnosti je to už 50-75%. I když Slovensko pořád trochu zaostává, se správnou vládou je schopno mnohem rychlejšího rozvoje - jako v letech 2000-2010, kdy bylo prohlášeno za Tatranského tigra. A z proměny tohoto potenciálu ve skutečný růst by mohli zklízet ovoce jak Slováci, tak Češi.

## Co když bude o všem rozhodovat jen Praha?

Největší vítkou Slováků vůči Česku ve společném státě bylo, že Praha na Slovensko nebrala ohled. To samé, ovšem, Slováci teď vytýkají Bratislavě. A na Prahu si stěžují Moraváci.

Je nutné si přiznat, že Česko je větší než Slovensko. Obyvatel Čech a Moravy je zhruba dvakrát tolik, kolik je Slováků. Nebylo by teda fér očekávat, že se moc ve společném státě bude dělit 50:50. Dominanci jedné skupiny obyvatel ale lze předejít mnoha způsoby. Stát by se mohl sestávat z trojfederace, kde by poměr obyvatel Čech, Slovenska a Moravy byl 6:5:4, což je celkem vyrovnaný stav. Nebo by se většina kompetencí přenesla na regiony - Praha by řídila pouze celostátní a zahraniční záležitosti, zatím co každodenní život by měla na starosti třeba Plzeň, Olomouc nebo Banská Bystrica. 

V neposlední řadě by mohlo dojít k decentralizaci institucí, jak je tomu třeba ve velkých městech v Německu. A tak zatím co Praha by zůstala sídlem vlády a prezidenta, Bratislava by se mohla stát centrem finančnictví (přemístěním centrální banky a burzy), Brno centrem soudnictví (kdy by sídlila prokuratura a ústavní soud), a tak dále.

## Nebude Slovensko jenom brzdit českou ekonomiku?

Největší obavou obyvatel Česka zas bylo, že na Slovensko jenom doplácí. Je pravda, že Slovensko vždy bylo, je a dlouhou dobu pravděpodobně ještě bude ekonimicky slabší, než Česko. To samé ovšem platí i v případě porovnání Moravy a Čech. 

Když se na to podíváme ještě detailněji, zjistíme, že takový Bratislavský kraj je na tom líp, než všechny kraje Česka - z výjimkou Hlavního města Prahy. Naopak, Ústecký a Karlovarský kraj by se lehce mohli zařadit k nechudším krajům Slovenska. A nikdo neříká, že by se Česko mělo zbavit Moravy, nebo severozápadních Čech, aby na tom bylo líp.

Právě naopak, Slovensko může Českou (posléze, společnou Československou) ekonomiku doplnit a posílit. Už nyní nejůspěšnější Slováci odjíždí do Česka studovat, pracovat a odvádět daně. Méně vytížená slovenská pracovní síla může zaplnit neobsazena pracovní místa v českých továrnach. A mladší populace Slovenska může ulevit přetíženému důchodovému systému.
